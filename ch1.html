<!DOCTYPE html>
<html>
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width">

    <title>IL VIAGGIO DEL VELIERO</title>

    <link rel="stylesheet" href="style.css">
  </head>

  <body>
    <div class="book exercise">
    <h1>IL VIAGGIO DEL VELIERO</h1>

    <h2>1. Il quadro nella camera da letto</h2>

<p>
C'era un ragazzo che si chiamava Eustachio Clarence Scrubb, e se lo meritava. I suoi genitori lo chiamavano Eustachio Clarence, i professori solo Scrubb; non so come lo chiamassero gli amici, visto che Eustachio Clarence non ne aveva. Quando si rivolgeva ai genitori, non li chiamava papà e mamma come qualsiasi altro figlio, ma Harold e Alberta. Erano entrambi persone di mondo e alla moda: non fumavano, non bevevano, erano vegetariani e, come se non bastasse, indossavano uno speciale tipo di biancheria intima. Vivevano in una casa con pochi mobili, dove era raro vedere abiti sparsi in giro o sui letti. Le finestre erano sempre spalancate.
</p>

<p>
A Eustachio Clarence piacevano molto gli animali, in particolar modo gli scarafaggi, meglio se morti o infilzati con uno spillo sulle schede di cartone della sua collezione. Gli piacevano anche i libri, ma solo quelli zeppi di informazioni, con la fotografia di qualche strano congegno per riempire i granai o quella di qualche ragazzino cicciottello di altri paesi, con la testa china sui libri in una qualsiasi scuola modello.
</p>

Eustachio Clarence odiava i suoi quattro cugini: Peter, Susan, Edmund e Lucy. Ciò nonostante, fu contento di sapere che Edmund e Lucy sarebbero stati ospiti in casa sua per qualche tempo. A Eustachio, infatti, piaceva comandare e fare il bullo, e sebbene fosse un piccoletto incapace di tener testa a Lucy (per non parlare di Edmund), sapeva benissimo che, quando sei a casa tua, esistono centinaia di modi per far imbestialire gli ospiti.

Quanto a Edmund e Lucy, odiavano l'idea di dover passare parte delle loro vacanze a casa dello zio Harold e zia Alberta. Ma non c'era niente da fare: il loro padre sarebbe andato a insegnare negli Stati Uniti per l'estate, accompagnato dalla mamma che da più di dieci anni non si concedeva una vacanza come si deve. Peter studiava per un esame e avrebbe trascorso le vacanze dal professor Kirke, nella casa del quale i quattro fratelli, molto tempo addietro (durava ancora la guerra), avevano trascorso giornate indimenticabili. Se il professore fosse vissuto nella stessa casa, sarebbe stato felice di tenere con sé tutt'e quattro i ragazzi. Ma, non so bene per quale motivo, era diventato povero e vìveva in una casetta di campagna con un'unica stanza da letto per gli ospiti.

Solo Susan avrebbe accompagnato i genitori negli Stati Uniti, perché portare laggiù quattro fratelli sarebbe stata una spesa eccessiva. I grandi pensavano che Susan fosse la bella di casa, che non fosse molto portata per lo studio e fosse più matura di quanto la sua giovane età lasciasse im- maginare. Per questo un giorno la mamma sentenziò: — Per Susan, andare in America sarà un'esperienza molto più utile che per i più piccoli.

Edmund e Lucy fecero del loro meglio per non far pesare a Susan la grande fortuna che le era capitata, ma nello stesso tempo cominciarono a tremare alla tremenda idea di passare le vacanze in casa degli zii.

— Per me sarà più dura che per te — disse Edmund. — Tu almeno avrai una stanza tua, io invece dovrò dormire con il ragazzo più puzzolente del mondo: Eustachio Clarence.

La nostra storia inizia un pomeriggio in cui Edmund e Lucy erano riusci- ti in qualche modo a starsene per conto loro. Parlavano di Narnia, il loro mondo privato e segreto. La maggior parte di noi, ne sono certo, si è creato un proprio mondo segreto e immaginario. Da questo punto di vista, Ed- mund e Lucy erano più fortunati degli altri: il loro mondo era del tutto rea- le, tanto che lo avevano visitato già due volte. Non in sogno o per gioco, ma nella realtà, e ovviamente ci erano arrivati con l'aiuto della magia, il solo mezzo capace di condurli fino a Narnia. Al momento di lasciarla per l'ultima volta, i due fratelli avevano dato la loro parola che un giorno sa- rebbero tornati. Potete immaginare come, a ogni occasione, parlassero e ri- parlassero volentieri di Narnia.

Adesso si trovavano nella stanza di Lucy, seduti sul bordo del letto e con lo sguardo fisso a un quadro appeso alla parete di fronte. Era l'unico qua- dro della casa che piacesse ai due ragazzi. Alla zia Alberta non piaceva af- fatto e così aveva finito per metterlo in una stanzetta al piano di sopra. Sbarazzarsene non poteva: si trattava di un regalo di nozze e non voleva offendere chi glielo aveva portato.

Il quadro raffigurava una nave a vele spiegate che filava dritta incontro all'osservatore. La prua, color oro, aveva la forma di una testa di drago con la bocca spalancata. La nave aveva un solo albero e un'unica grande vela quadrata color porpora; a guardarla di fronte, come facevano in quel mo- mento i due ragazzi, si vedevano le ah dorate del drago aprirsi sulle fianca- te verdi della nave. Era in bilico su un'immensa onda blu che, fra gorgoglii e striature d'acqua, pareva sul punto di rovesciarsi su di loro. La nave fila- va veloce, spinta dal vento e inclinata a babordo. (A proposito, sappiate che, voltando le spalle alla poppa, la parte sinistra di una nave si chiama babordo e la destra tribordo.) I raggi del sole illuminavano il lato di babor- do, colorando l'acqua di verde e porpora. Dalla parte opposta, a tribordo, l'acqua nell'ombra della nave era blu scuro.

— Guardare una nave di Narnia — disse Edmund — ed essere costretti a star qui, è come rendere la situazione ancora più difficile.

— Guardare è sempre meglio di niente — fece Lucy. — E poi è così bella...

— Ancora quello stupido gioco? — domandò Eustachio Clarence che, dopo esser rimasto a lungo nascosto dietro la porta a origliare, alla fine si era deciso a entrare nella stanza con uno strano sogghigno sul volto. L'an- no prima, quando era stato ospite a casa dei cugini Pevensie, Eustachio Clarence aveva avuto modo di sentirli parlare di Narnia, e una delle cose che preferiva era prenderli in giro per via di quel loro mondo, dato che se- condo lui era una storia inventata. Eustachio Clarence era troppo stupido per inventare qualcosa, e questo era il motivo per cui disapprovava i cugi- ni.

— Nessuno ti ha chiesto di entrare — gli rispose seccamente Edmund. — C'è un ritornello che mi ronza nella testa e che fa pressappoco così:

A FURIA DI SCHERZARE E A NARNIA PENSARE, CERTI MIEI CUGINI HANNO PERSO UNA ROTELLA.

— Tanto per cominciare, pensare e rotella non fanno rima — ribatté Lucy.

— Macché rima e rima. Non capisci, questo è un verso libero — pontifi- cò Eustachio.

— Non provare assolutamente a chiedergli cosa sia un... versaccio — suggerì Edmund a sua sorella. — Non vede l'ora che qualcuno glielo chie- da. Tu non rispondergli e vedrai che forse se ne andrà.

Chiunque, trattato in così malo modo, sarebbe filato via all'istante o si sarebbe infuriato come una belva. Ma Eustachio Clarence no: si limitò a gironzolare nella stanza per qualche minuto, poi domandò: — Vi piace quel quadro?

— Santo cielo — si affrettò a dire Edmund alla sorella. — Non dargli spago, altrimenti si mette a discutere d'arte o roba del genere.

Ma Lucy, abituata a dire sempre quello che pensava, aveva la risposta pronta: — Sì, e anche molto.

 — Ma è un quadro a dir poco sgradevole — sentenziò ancora Eustachio Clarence.

— Esci da questa stanza e non lo vedrai più — sibilò Edmund.

— E come mai ti piace tanto? — domandò Eustachio a Lucy.

— Be', innanzitutto — incominciò Lucy — perché la nave sembra filare sull'acqua per davvero, poi perché il mare è autentico e sembra che le onde debbano bagnarci da un momento all'altro.

Eustachio Clarence era già pronto a controbattere, ma non lo fece. Per un attimo aveva osservato le onde della tela e anche a lui era sembrato che si muovessero, ora verso l'alto, ora verso il basso. Era stato a bordo di una nave una sola volta (per andare all'isola di Wight, dunque neppure tanto lontano) ed era stato male per tutto il viaggio. A guardare le onde del di- pinto, cominciò a sentire le prime avvisaglie del mal di mare. Eustachio diede ancora una rapida occhiata al quadro e diventò bianco come un len- zuolo. Poi Edmund, Lucy e il cugino si immobilizzarono, gli occhi sbarrati e la bocca spalancata.

È difficile credere alla scena che si presentò ai loro occhi, soprattutto leggendone la descrizione sulle pagine di un libro. Mi consola il fatto che, anche a essere presenti, uno spettacolo così straordinario avrebbe suscitato comunque l'incredulità. Perché le cose ritratte nel quadro cominciavano a muoversi: non come al cinema, perché i colori erano più reali e nitidi, ben diversi da quelli che si vedono su uno schermo bianco in una sala buia.

La prua della nave fendé la cresta dell'onda e un mucchio di spruzzi si levarono in aria. L'onda scivolò sotto la chiglia, sollevandola di poppa e dando modo ai ragazzi, per la prima volta, di scorgere per un attimo il li- mone sul ponte. Infine l'onda si dileguò, seguita da un'altra che si avvicinò al veliero sollevandolo di prua.

In quel momento un quaderno che si trovava sul letto vicino a Edmund cominciò ad agitarsi e sobbalzò, andando a sbattere contro il muro della parete opposta. I lunghi capelli di Lucy le sferzarono il viso, come se tiras- se vento: dal quadro usciva un soffio impetuoso, che investì i tre ragazzi in tutta la sua foga.

Al soffio si unirono altri suoni: il fruscio rapido delle onde, lo sciaborda- re dell'acqua che si frangeva sulle verdi fiancate del veliero, lo stridere del- le cime e l'immenso, continuo fragore dell'aria e dell'acqua. Ma fu soprat- tutto l'intenso profumo di salmastro a convincere Lucy che non stava so- gnando.

— Basta, finitela! — risuonò la voce stridula di Eustachio, terrorizzato e fuori di sé dalla collera. — È uno dei vostri stupidi scherzi. Ora basta! Lo dico ad Alberta e... Noo!

Al contrario di Eustachio Clarence, Edmund e Lucy erano abituati ad avventure incredibili come questa, ma anche loro non riuscirono a tratte- nersi ed esclamarono, proprio come il cugino: — Noo! — Una barcata d'acqua fredda e salmastra uscì dal quadro, colpendoli con forza, e li lasciò ammutoliti, fradici da capo a piedi.

— La distruggo, quella schifezza di quadro! — strillò Eustachio. Poi av- vennero molte cose: Eustachio Clarence si precipitò minacciosamente ver- so il quadro; Edmund, che di magia un po' se ne intendeva, gli si mise da- vanti e lo avvertì di non fare sciocchezze, mentre Lucy, afferrato il cugino per il braccio nel tentativo di bloccarlo, si sentì trascinare in avanti, come se fosse una piuma al vento. O i tre si erano rimpiccioliti all'improvviso, o altrettanto rapidamente il quadro era ingigantito a dismisura. L'unica cosa certa fu che, quando Eustachio si gettò sulla tela per strapparla dalla pare- te, si trovò in piedi dentro la cornice. Davanti ai suoi occhi c'era il mare, il mare vero e non più il vetro. Vento e onde si frangevano sul bordo del quadro come se fosse una scogliera.

Eustachio perse il controllo e si aggrappò agli altri due ragazzi, che nel frattempo lo avevano raggiunto con un salto sul bordo inferiore della cor- nice. Per un istante ci fu un gran parapiglia: grida e spintoni, spintoni e grida. Ma appena i tre credettero di aver trovato il modo di stare in equili- brio aggrappandosi l'uno all'altro, ecco che un enorme cavallone si riversò su di loro trascinandoli in mare. Eustachio, con la bocca piena d'acqua sa- lata, smise finalmente di strillare come un forsennato.

Lucy ringraziò la buona stella per essersi impegnata a fondo nel corso di nuoto dell'estate prima; senza dubbio sarebbe riuscita a nuotare con più fa- cilità se avesse capito che, in casi come questi, si deve nuotare piano piano e non annaspando qua e là come stava facendo. Per rendere la situazione più complicata, l'acqua era molto più fredda di quanto si potesse immagi- nare stando seduti sul letto a contemplare il quadro. Lucy tenne dritta la te- sta e tolse subito le scarpe, la prima cosa da fare se si cade vestiti dove l'acqua è profonda. Con la bocca chiusa, nuotava sicura tenendo gli occhi aperti.

Si avvicinavano alla nave: ancora qualche bracciata e Lucy avrebbe vi- sto le verdi fiancate del veliero torreggiare sulla sua testa e su quelle degli altri. Poi, quando meno se lo aspettava, Eustachio preso dal panico s'ag- grappò a lei, con il risultato di far sprofondare tutt'e due sott'acqua.

 Quando riemersero, Lucy vide che dal ponte della nave una persona ve- stita di bianco si era tuffata in mare. Ora Edmund le era vicino e, tenendosi a galla, sorreggeva con le braccia Eustachio, ancora in preda al terrore. Qualcun altro, una faccia non del tutto nuova, aiutò Lucy a rimanere a gal- la. Dalla nave venivano urla e grida e alla fine qualcuno, in mezzo al nugo- lo di teste che si accalcavano e sporgevano dal parapetto, gettò in mare le cime. Edmund, aiutato dallo sconosciuto, ne legò una intorno alla vita di Lucy; i denti le battevano forte dal freddo e dopo un po' si fece blu in fac- cia. Non era stato possibile issarla a bordo immediatamente: bisognava a- spettare il momento giusto per evitare che venisse scagliata con forza con- tro la fiancata. I marinai fecero del loro meglio, ma nonostante questo Lucy arrivò sul ponte tremando come una foglia, bagnata fradicia e con un ginocchio sbucciato. Poi venne issato Edmund e, dopo un istante, Eusta- chio. Per ultimo toccò allo sconosciuto, un ragazzo dai capelli color del so- le.

— Ca-Caspian! — esclamò a fatica Lucy, che si era appena ripresa. Sì, era Caspian, il giovane re di Narnia che i ragazzi avevano aiutato a inse- diarsi sul trono durante la loro ultima visita. Anche Edmund lo riconobbe subito. Si strinsero le mani e si diedero sonore pacche sulle spalle per la fe- licità.

— Ma chi è il vostro amico? — chiese Caspian, voltandosi verso Eusta- chio con un sorriso cordiale sulle labbra.

Eustachio Clarence strillava e piangeva molto più forte di quanto sia ammissibile per un ragazzo della sua età, che dopo tutto non aveva fatto nient'altro che un bel bagno. E gridava: — Lasciatemi andare, lasciatemi andare. Non mi piace questa storia!

— Lasciarti andare? — domandò Caspian. — Sì, ma dove?

Eustachio si precipitò alla murata, nella speranza di vedere da qualche parte la cornice del quadro e perché no?, un pezzo della cameretta di Lucy. Ma si vedevano solo onde azzurre macchiate di schiuma e il cielo di un co- lore appena più chiaro che si fondevano lontano all'orizzonte. Non bisogna essere troppo severi con Eustachio: poveretto, stava già cominciando ad avere mal di mare.

— Ehi, Rynelf! — gridò Caspian a uno dei marinai. — Porta del vino bollente per le loro Maestà. È esattamente quello che ci vuole per scaldarsi dopo un bagno simile.

Aveva chiamato Edmund e Lucy "Maestà" perché insieme a Peter e Su- san, molto tempo addietro, erano stati re e regine di Narnia. Dovete sapere che a Narnia il tempo scorre in modo bizzarro: se uno si trattiene per un centinaio di anni laggiù, quando torna nel nostro mondo scopre di trovarsi nello stesso momento dello stesso giorno della partenza. E se, dopo aver passato una settimana qui da noi, decidesse di tornarsene a Narnia, scopri- rebbe che in quel regno possono essere trascorsi mille anni, un solo giorno o un secondo. Non si può mai esserne certi, bisogna vederlo con i propri occhi.

Quando i quattro fratelli erano tornati per la seconda volta a Narnia, per i suoi abitanti era stato come se re Artù avesse deciso di ricomparire nell'o- dierna Gran Bretagna. E a proposito, ragazzi, c'è ancora qualche pazzo convinto che prima o poi quel glorioso sovrano ritornerà. (Io aggiungo: prima lo farà, meglio sarà per tutti.)

Rynelf comparve con una brocca di vino fumante e un vassoio con quat- tro coppe d'argento. Era proprio quello che ci voleva. Lucy ed Edmund lo bevvero tutto in un sorso e immediatamente sentirono il tepore del vino scendere dalla bocca giù fino alle punte dei piedi.

Eustachio, invece, strabuzzò gli occhi, farfugliò qualcosa di incompren- sibile e cominciò a sputare il vino. Si sentì di nuovo male, vomitò e con le lacrime agli occhi chiese se qualcuno avesse un medicinale contro la nau- sea o un bel calmante. Poi aggiunse che voleva essere sbarcato a ogni co- sto al primo scalo.

— Ehi, fratello, che allegro compagno ti sei portato — disse Caspian a Edmund, sottovoce ma con l'ombra di un sorriso. Non fece in tempo ad aggiungere altro, che Eustachio esclamò: — Aaaghh! Ma... che diavolo è quella cosa? Portatela via, è repellente.

Questa volta Eustachio Clarence aveva le sue ragioni. Qualcosa di parti- colarmente strano era sbucato dalla cabina di poppa e gli veniva incontro lentamente. Era una specie di topo; anzi, per l'esattezza, era proprio un to- po. Lo strano animale, però, stava eretto sulle zampe posteriori ed era alto più di mezzo metro. Una sottilissima striscia d'oro gli cingeva la testa, pas- sando sotto un orecchio e sopra l'altro. Appuntata dietro un orecchio, il to- po portava una lunga piuma rossa. E poiché aveva il pelo molto scuro, quasi nero, l'effetto finale era strabiliante e bizzarro. Con la zampa appog- giata gentilmente sull'elsa di una spada lunga quasi quanto la sua coda, il topo avanzava solenne e maestoso, in perfetto equilibrio, lungo il ponte che continuava a oscillare senza sosta.

Lucy ed Edmund lo riconobbero all'istante. Era Ripicì, il più valoroso fra gli animali parlanti di Narnia, il capo dei topi che si era coperto di gloria immortale nella seconda battaglia di Beruna. Lucy avrebbe voluto, co- me del resto faceva ogni volta che lo vedeva, stringerlo fra le braccia e cul- larlo con amore. Ma una cosa del genere, lo sapeva bene, non si poteva as- solutamente fare: Ripicì si sarebbe offeso a morte. Invece di assecondare il proprio desiderio, si chinò per parlargli.

Ripicì portò avanti la zampa sinistra, ritrasse un poco la destra, fece un inchino, sollevò e arricciò i baffetti e con voce pungente disse: — Porgo i miei umili omaggi a Vostra Altezza. E anche a Voi, re Edmund. — E a queste parole si inchinò di nuovo. — A rendere perfetta la nostra gloriosa impresa non mancava che la presenza delle Vostre Maestà.

— Bleah, portatelo via! — sbraitava Eustachio. — Odio i topi e non sopporto gli animali ammaestrati. Sono stupidi, volgari e... troppo teneri.

— Devo dedurre — chiese Ripicì rivolgendosi a Lucy, dopo aver fissato a lungo Eustachio — che questa persona particolarmente scortese è sotto la protezione di Vostra Maestà? Perché, se non fosse così...

Lucy ed Edmund starnutirono.

— Che stupido, farvi rimanere qui con i vestiti bagnati — disse Caspian. — Scendiamo sottocoperta, lì potrete cambiarvi. A te, Lucy, cedo natural- mente la mia cabina. Purtroppo a bordo non ci sono vestiti adatti a una ra- gazza, dovrai arrangiarti con qualcuno dei miei. Fa' strada come si convie- ne, Ripicì.

— Per galanteria nei confronti di una dama — rispose Ripicì — persino una questione d'onore passa in secondo piano, almeno per il momento. — E pronunciando queste parole, scrutò minacciosamente Eustachio Claren- ce. Caspian fece scendere il gruppo sottocoperta e in pochi istanti, dopo aver attraversato una porta, Lucy si trovò nella cabina di comando. Se ne innamorò a prima vista: tre finestrelle quadrate si affacciavano sul mare blu che mulinava a poppa, le panche ai tre lati del tavolo erano rivestite di cuscini, dal soffitto dondolava una lampada d'argento (opera dei nani, si capiva subito dalla fattura deliziosa) e sulla porta campeggiava l'immagine dorata di Aslan il leone. Lucy si rese conto che era un ambiente fantastico; aprendo una porta che dava a tribordo, Caspian le aveva detto: — Questa sarà la tua stanza, Lucy. Prendo solo degli abiti puliti per me. — Mentre parlava aveva cominciato a rovistare in un ripostiglio: — Ti lascio subito sola, così potrai cambiarti. Getta i vestiti bagnati fuori della porta, li farò portare nella cambusa ad asciugare.

Lucy si sentì immediatamente a suo agio: Le sembrava di essere nella cabina di Caspian da settimane e settimane. Il rollio del veliero non le dava fastidio, perché al tempo in cui era stata regina di Narnia aveva fatto lun- ghi viaggi per mare. La cabina era piccola, ma alcune tavolette dipinte che raffiguravano animali, draghi rossi e piante rampicanti la rendevano acco- gliente. I vestiti di Caspian le andavano larghi, ma Lucy seppe arrangiarsi. Le scarpe, i sandali e gli stivali da marinaio del ragazzo erano irrimedia- bilmente grandi, ma non le sarebbe dispiaciuto camminare a piedi scalzi sulle tavole levigate del veliero. Appena ebbe finito di vestirsi, guardò dal- la finestra e vide la scia che la nave si lasciava alle spalle. Respirò profon- damente: era sicura che lei ed Edmund avrebbero trascorso giorni fantasti- ci. Stava per succedere qualcosa di bello.
    </div>
  </body>
</html>